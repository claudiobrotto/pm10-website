---
key: service-environment-monitoring-and-analysis
---

# MONITORAGGIO DELLE POLVERI SOSPESE (INDOOR E OUTDOOR)
Progettazione, organizzazione e conduzione di campagne di raccolta di campioni di particolato atmosferico in siti urbani, rurali e remoti con strumentazione in grado di separare le frazioni oggetto di norme europee e nazionali (PM10, PM2.5). Utilizzo di sistemi di raccolta “state of the art” quali impattori inerziali a cascata o campionatori continui a più stadi per ricostruire la distribuzione spaziale e temporale della concentrazione del particolato atmosferico. Misura della concentrazione del particolato atmosferico in camera condizionata ai sensi del DL.vo 155/2010; conservazione e manipolazione dei campioni in cappa a flusso laminare. Monitoraggio della qualità dell’aria indoor, specie in ambienti industriali. In particolare monitoraggio dell’andamento temporale del numero di particelle aerodisperse in diverse classi dimensionali.

# ANALISI DELLA COMPOSIZIONE DEL PARTICOLATO ATMOSFERICO
Analisi della composizione di campioni di particolato atmosferico con tecniche di analisi in fluorescenza X a dispersione di energia, nucleari, termo-ottiche ed ottiche (per la identificazione delle componenti carboniose normalmente note come Total, Organic ed Elemental Carbon; TC, OC, EC); analisi in cromatografia ionica. Analisi composizionali risolte in dimensione su campioni di aerosol prodotti a fini farmaceutici.

# INDIVIDUAZIONE, CARATTERIZZAZIONE ED APPORZIONAMENTO DEI PROCESSI SORGENTE DI INQUINAMENTO ATMOSFERICO
Individuazione, caratterizzazione ed apporzionamento delle sorgenti inquinanti con l'uso di analisi statistiche multivariate (modelli a recettore quali: PMF: Positive Matrix Factorization, CMB: Chemical Mass Balance) ai fini di interventi di pianificazione, di politica ambientale, di controllo di impianti potenzialmente inquinanti e dell'influenza di fenomeni naturali (spray marino, polveri sahariane, incendi) sulla concentrazione degli inquinanti atmosferici.

# MONITORAGGIO DI ISOTOPI RADIOATTIVI
Monitoraggio della contaminazione radioattiva in atmosfera a seguito di rilasci programmati e/o accidentali da impianti nucleari o utilizzanti isotopi radioattivi. Monitoraggio della concentrazione in ambienti chiusi della concentrazione di radon-222. Spettrometira alfa e gamma.

# PREPARAZIONE DI SUPPORTI FILTRANTI
Assemblaggio e oreparazione di filtri e stadi di impatto (coated e uncoated) per campionatore Streaker (PIXE International)

# SISTEMI LOW-COST PER IL MONITORAGGIO AMBIENTALE
Sviluppo e implementazione di sistemi innovativi per il monitoraggio ambientale basati sull'utilizzo di tecnologia low-cost (sensoristica ambientale, IoT). Acquisizione dati in tempo reale ed elaborazione con algoritmi di calcolo per l'individuazione della sorgente emissiva, servizi di early-warning per la valutazione precoce di criticità ambientale, supporto alla pianificazione di azioni di contenimento/mitigazione.

# ANALISI COMPOSIZIONALI ESPOSIZIONE SUL LUOGO DI LAVORO
Analisi di campioni raccolti per la valutazione dell'esposizione dei lavoratori a sostanze cancerogene. Analisi termo-ottiche (metodo NIOSH-5040, protocollo EUSAAR,...) per la determinazione del contenuto del Carbonio Elementale (EC)