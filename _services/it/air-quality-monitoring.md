---
key: service-air-quality-monitoring
title: Modellistica di Qualità dell'Aria
---

Uno dei più efficaci strumenti per la valutazione della qualità dell'aria è quello rappresentato dalla simulazione mediante modelli matematici.  La nostra proposta a riguardo prevede l'utilizzo di appositi codici sviulppati per fornire risultati sia per le analisi di tipo statistico basate sugli eventi passati sia in ottica previsionale a diverse scadenze temporali e per la valutazione di ipotetici scenari. Le caratteristiche del servizio offerto sono dimensionate sulla base delle necessità specifiche e siamo in grado di coprire una vasta gamma di esigenze che vanno dalla simulazione su scala continentale a quella regionale, sino a quella del tessuto urbano che per esempio contempla le emissioni delle singole strade o i singoli camini associati a processi di lavorazione industriale.

### SIMULAZIONE E ANALISI DELLA CONCENTRAZIONE DI MATERIALE INQUINANTE IN ATMOSFERA
Produzione di mappe di concentrazione di inquinanti (scenari stazionari o non) in seguito all'emissione da diverse tipologie di sorgente antropiche (strade, camini, tunnel, sorgenti areali, ecc.) e non presenti sul territorio. Simulazione della dispersione di odori in atmosfera.

### ANALISI DELL'IMPATTO DELLE SINGOLE SORGENTI EMISSIVE E APPORZIONAMENTO
Analisi mirata alla valutazione dell'impatto delle singole sorgenti emissive sulla qualità dell'aria di aree opportunamente selezionate e identificazione delle sorgenti maggiormente significative tramite sofisticati algoritmi di source apportionment.

### SIMULAZIONE DI EVENTI ACCIDENTALI
Studio dell'impatto sulla qualità dell'aria, in ambito locale e non, di eventi accidentali capaci di originare imponenti rilasci su brevi scale temporali.

### SUPPORTO PER LA RIDUZIONE DELL'IMPATTO DI INTERVENTI PIANFICATI
Valutazione delle conseguenze sulla qualità dell'aria di interventi ambientali e infrastrutturali pianificati e/o in fase di attuazione, confronto con la normativa vigente e identificazione di specifici set di parametri in grado di minimizzare l'impatto ambientale e mantenere la conformità normativa. Ausilio agli enti istituzionali nel coordinamento con le politiche delle realtà circostanti e/o omologhe, e individuazione di possibili strategie comuni per il miglioramento della qualità dell'aria.

### STUDIO E ANALISI DI SCENARI FUTURI
Analisi di possibili scenari futuri costruiti sulla valutazione di trend socio-economici sia in ambito limitato alla singola attività (previsioni di incremento delle singole attività, ipotesi di trasferimento delle sedi produttive industriali, interventi di modifica del processo produttivo...) sia in ambito più esteso (espansione urbanistica, sviluppi commerciali attesi,...).