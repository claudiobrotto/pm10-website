---
key: service-meteo-and-marine-modeling
title: Modellistica Meteo e Marina
---

I nostri servizi nel campo della modellistica numerica meteorologica e marina riguardano simulazioni della dinamica atmosferica e della dinamica dell'oceano (moto ondoso e correnti marine) mediante strumenti modellistici allo stato dell'arte. Le caratteristiche del servizio possono essere dimensionate secondo le esigenze specifiche, che possono riguardare simulazioni su scale variabili da quelle continentali a quelle locali (sino a un centinaio di metri), sia per fini previsionali sia per analisi climatologiche e/o ricostruzione di eventi passati.

### ANALISI CLIMATOLOGICHE E SIMULAZIONE DI EVENTI PASSATI
Realizzazione tramite modelli numerici a mesoscala, forzati da modelli a scala planetaria (rianalisi), di studi climatologici su base pluridecennale e ricostruzione di eventi meteorologici passati in relazione a diversi tipi di osservabili atmosferiche, quali vento, precipitazione, temperatura, radiazione solare, ecc.

### FORNITURA OPERATIVA DI CAMPI METEOROLOGICI PREVISIONALI SU SCALA CONTINENTALE E REGIONALE
Produzione su base almeno giornaliera di campi meteorologici (pressione, vento, temperatura, umidità, precipitazione, radiazione solare, ecc.) a diverse scadenze previsionali su aree selezionate dal committente.

### SIMULAZIONE DI CAMPI METEOROLOGICI AD ALTISSIMA RISOLUZIONE
Produzione di campi meteorologici previsionali e/o climatologici con elevatissimo dettaglio spaziale (sino a un centinaio di metri) mediante l'accoppiamento di modelli meteorologici a mesoscala con codici sia di tipo diagnostico (ad es. mass-consistent) sia di tipo prognostico (ad es. Large-Eddy Simulation).

### PRODUZIONE DI CAMPI METEOROLOGICI FINALIZZATI ALLO STUDIO DELLA DISPERSIONE DI INQUINANTI IN ATMOSFERA
Produzione di campi meteorologici (a mesoscala e/o ad alta risoluzione) utilizzabili da modelli per la chimica e il trasporto degli inquinanti in atmosfera.

### PRODUZIONE DI CAMPI METEOROLOGICI FINALIZZATI ALLO STUDIO DELLA PROPAGAZIONE DI INCENDI BOSCHIVI
Produzione di campi meteorologici (a mesoscala e/o ad alta risoluzione) utilizzabili da modelli per la propagazione degli incendi boschivi.

### PRODUZIONE DI CAMPI DI INTERESSE OCEANOGRAFICO
Simulazione a scale di bacino delle correnti marine e del moto ondoso forzate da modelli meteorologici a mesoscala e/o alta risoluzione sia in modalità previsionale sia in modalità climatologica.